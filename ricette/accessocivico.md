
<!-- TOC -->

- [Introduzione](#introduzione)
- [Perché è utile](#perché-è-utile)
- [L'accesso civico semplice e generalizzato](#accesso-civico-semplice-e-generalizzato)
- [Come fare](#come-fare)
    - [FoiaPOP ti semplifica la vita](#foiapop-ti-semplifica-la-vita)
      - [Come funziona](#come-funziona)
      - [L'invio alla pubblica amministrazione](#invio-alla-pubblica-amministrazione)
- [Un caso d'uso: Escili (i dati sui beni confiscati)](#un-caso-d'uso-escili)

<!-- /TOC -->
# Cos'è

L'accesso civico è il diritto di chiedere alle pubbliche amministrazioni la pubblicazione (accesso civico semplice) o la restituzione (accesso civico generalizzato) di dati, documenti, informazioni detenuti dalle stesse nel rispetto dei limiti  relativi  alla  tutela  di interessi  pubblici  e  privati  giuridicamente  rilevanti.
Spetta a chiunque e non richiede alcuna motivazione.  
È disciplinato dall'art. 5 del [**D. Lgs. 33/2013**](http://www.normattiva.it/uri-res/N2Ls?urn:nir:stato:decreto.legislativo:2013-03-14;33!vig=).

# Perché è utile

I dati così publicati o ottenuti a seguito di accesso civico sono pubblici, possono essere **fruiti** gratuitamente, **utilizzati** e soprattutto **riutilizzati** per **creare nuovo valore informativo**.
All'art. 5 comma 2 del D. Lgs 33/2013 si legge la ragione dell'istituzione del diritto di accesso civico generalizzato da parte del legislatore: "**favorire  forme  diffuse  di   controllo sul perseguimento delle  funzioni  istituzionali  e  sull'utilizzo  delle risorse pubbliche e di promuovere la  partecipazione al dibattito
pubblico**".


# Accesso civico semplice e Accesso civico generalizzato
L'accesso civico semplice è il diritto di chiunque di richiedere alle pubbliche amministrazioni la **pubblicazione** di documenti, dati e informazioni per cui vige, ai sensi della normativa vigente un qualche obbligo in tal senso. Ad esempio è possibilie visionare e scaricare l'elenco degli obblighi di pubblicazione previsti dal D. Lgs 33/2013 sul sito ANAC (Autorità Nazionale Anticorruzione) a questo [link](http://www.anticorruzione.it/portal/public/classic/AttivitaAutorita/AttiDellAutorita/_Atto?ca=6667)

L'accesso civico generalizzato è il diritto di chiunque di richiedere alle pubbliche amministrazioni documenti, dati e informazioni ulteriori rispetto a quelli per cui vige, ai sensi della normativa vigente un obbligo di pubblicazione


# Come fare
Semplicissimo. Basta compilare una richiesta indicando il mittente con i dati anagrafici e di recapito essenziali, specificare che si intende avvalersi del diritto di accesso civico, descrivere quindi la richiesta. Naturalmente indicare il destinatario. Nel caso dell'accesso civico generalizzato il nostro interlocutore sarà l'ufficio competente in materia o se sconosciuto l'ufficio relazioni con il pubbico (urp). Nel caso dell'accesso civico semplice il nostro interlocutore sarà Il Responsabile della prevenzione della corruzione e della trasparenza.


# FoiaPOP ti semplifica la vita
[Foiapop](http://www.foiapop.it/) è una piattaforma che ti permette in maniera facile e veloce di creare la tua richiesta di accesso civico in pochi passi.

### Come funziona
Cerca e seleziona la pubblica amministrazione per la quale vuoi creare la richiesta, clicca quindi sulla tipologia di richiesta che vuoi inviare. Verrai reindirizzato al modulo online da compilare con i tuoi dati (quelli minimi ed essenziali) e il testo della richiesta. Andando quindi “Avanti” potrai visionare una anteprima.
Infine “Crea Richiesta Foia” ed ecco il tuo pdf da scaricare.

### L'invio alla pubblica amministrazione
Potrai inviare la richiesta in alternativa tramite: <br>
*Trasmissione telematica*: tramite e-mail o PEC all’indirizzo di riferimento della pubblica amministrazione (sottoscrivendo il modulo e allegando una copia del documento di riconoscimento valido oppure apponendo la firma digitale, in questo caso non è necessario allegare copia del documento di riconoscimento); <br>
*Trasmissione analogica*: tramite posta o raccomandata o brevi manu al protocollo della pubblica amministrazione (sottoscrivendo il modulo e allegando una copia del documento di riconoscimento valido).

# Due casi d'uso: Escili (i dati sui beni confiscati) e #foiaefiamme (dati sui catasti degli incendi)
Due interessanti casi d'uso per apprezzare la portata "rivoluzionaria" del diritto di accesso civico.
*  Una campagna per richiedere la pubblicazione dell’elenco dei beni confiscati agli enti "Comune": [http://www.confiscatibene.it/escili/](http://www.confiscatibene.it/escili/);  
* Una campagna per chiedere il dataset dei catasti delle terre bruciate [https://www.italiaafuoco.info/foia/](https://www.italiaafuoco.info/foia/)  
